<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../../style.css">
    <title>Boldogkővár</title>
</head>

<body style="overflow-y: visible;">
    <div class="menu">
        <a class="gomb" id="home" href="../../index.html">Főoldal<div class="also"></div></a>
        <a class="gomb" href="../aggtelek/">Aggtelek</a>
        <a class="gomb" id="selected" href="#">Boldogkővár</a>
        <a class="gomb" href="../fuzer/">Füzér</a>
        <a class="gomb" href="../holloko/">Hollokő</a>
        <a class="gomb" href="../lillafured/">Lillafüred</a>
        <a class="gomb" href="../miskolctapolca/">Miskolctapolca</a>
        <a class="gomb" href="../sarospatok/">Sárospatak</a>
        <a class="gomb" href="../szephalom/">Széphalom</a>
        <a class="gomb" href="../telkibanya/">Telkibánya</a>
        <a class="gomb" href="../vizsoly/">Vizsoly</a>
        <a class="forras" href="../forrasok/">Források</a>
    </div>
    <div class="tartalom">
        <h1 class="cim">Boldogkővár</h1>
        <p class="szoveg"> <img class="image1" src="../img/P1150811.jpg"/>A Zempléni-hegység nyugati szélén, egy hihetetlenül meredek, szinte függőleges falú sziklagerincen magasodik Boldogkő vára, melynek várfokáról a Zempléni Tájvédelmi Körzet elképesztő látványa tárul eléd. Keletkezésének pontos idejéről nincsenek információk, azonban az biztos, hogy a tatárjárás utáni időkben kezdték építeni, hogy felügyelni tudják a Kassára vezető utat. </p>
        <br><br>
        <p class="szoveg"> <img class="image2" src="../img//IMG_3548.jpg" />A várba a félkör alaprajzú kapubástyán keresztül lehet bejutni, melynek bejáratához ma fahíd vezet, ennek helyén egykor felvonóhíd állt. A bástyán lőrések találhatók, kifelé és az udvarra néző nyílásai neogótikus keretezésűek. A régészeti feltárás során megállapították, hogy a bástya alapozása nagyjából 150 cm mély, illetve hogy udvari bejáratánál cölöplyukak találhatók, amelyek valószínűsíthetően a kapubástya építése előtti időből származó fa védmű, például palánkfal nyomai. </p>
        <br><br>
        <p class="szoveg"> <img class="image1" src="../img/IMG_3579.jpg" />Az alsó udvar északi részén áll a csonka bástya, amelynek fala a nyugati külső fal folytatása. Az építmény a külső, pártázatos védőfalakkal és a kaputoronnyal együtt a 15. században épülhetett. A csonka bástya falán alul két ágyúlőrést tártak fel, felette gyilokjáróról megközelíthető, kifelé szűkülő lőrések és ablakok álltak. A bástyát délről a pincebejárat felett épített, 60 cm vastag, 140 cm magas fal határolta. A csonka bástya alatt négyágú pincét alakítottak ki, amelynek bejárata az alsó udvaron, a kapunyílás mellett található. </p>
        <br><br>
        <p class="szoveg"> <img class="image2" src="../img/IMG_3603.jpg" />A felsővárat az észak-déli irányban elnyúló hegygerinc tetején, az alsó udvar felett átlagosan 10–11 méterrel, attól keletre alakították ki. A felsővár az épületegyüttes korábban keletkezett része, melyet a felső udvar, a háromszögletű torony, az öregtorony és a palota alkot.</p>
        <br><br><br><br><br>
        <p class="szoveg"> <img class="image1" src="../img/IMG_3610.jpg" />A vár legrégebbi része a 13. századi öregtorony. A vár legkorábbi szakaszában csak ez az épület állt, melyet lakótoronyként is alkalmaztak. A torony belmérete nagyjából 5,5×5,5 méteres, falvastagsága pedig néhol akár 2,80 méteres is lehet. <br>
            A felsővár legészakibb pontján található a palota és az azt észak felől védő, háromszög alapú hasáb formájú lakótorony. Mindkét épület a 14. század elején, tehát a vár korai szakaszában, de az öregtorony után keletkezett, amikor egy nagy átépítés során a korábbi elavult öregtornyos elrendezés helyett belsőtornyos erődítményt alakítottak ki.
            </p>
    </div>
</body>

</html>